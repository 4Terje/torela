---
layout: default
lang: et
title: Huviringid
priority: 1.0
en: /en/hobby-classes/
ru: /ru/hobby-classes/
---
Alates oktoobrist on Torela mängutoas alustamas põnevad tegevusringid 1,5-3aastastele ja 5-8aastastele lastele! 
Registreerimine hedijaansoo@gmail.com või tore@torela.ee.

**LOOVTEGEMISED - 1,5-3-aastastele**
REEDETI, 11.00-12.00
35€/kuu

Uurime ja avastame erinevaid materjale ja värve, vaatame kuidas neid kasutada saab, millised nad käe ja jala all tunduvad, mis juhtub kui need kokku panna. Julgustame last iseseisvalt tegutsema ja katsetama ning koos looma ja tegutsema. Hoiame keskkonda ja kasutame loovtegevuseks valdavalt taaskasutatud ja lagunevaid materjale. Teeme ka kunstiteoseid! 45-minutilisele loovtegemisele järgneb 15-minutiline mänguaeg! 

**FOTO JA PILT - 5-8-aastastele**
TEISIPÄEVITI, 16.00-17.00
35€/kuu

Teeme pilte ja pildistame. Otsime valgust ja varju, värve ja vorme, erinevaid liikumisi ja paigalseise. Vaadame enda ja teiste fotosid ning räägime, mõtleme ja kuulame. Ei otsi mitte õigeid ja valesid vastuseid, vaid erinevaid tõlgendusviise ja vaatenurki. Märkame ühisosi ja erinevusi. Prindime pilte paberile ja teeme ka paberist pilte. Isikliku fotokaamera olemasolu pole vajalik.


Juhendaja on **Hedi Jaansoo** - vabakutseline kunstnik ja fotograaf, kes on lõpetanud Eesti Kunstiakadeemia fotograafia (BA) ja kaasaegse kunsti (MA) eriala. 
