---
layout: default
lang: et
title: Sündmused
priority: 1.0
en: /en/events/
ru: /ru/events/
---

Tavaliste sündmuste osalustasu on 7€ (laps+vanem), pere järgmine laps +3€. Kohapeal saab tasuda ainult sularahas!

Üritustele palume registreerida: [{{ site.email | replace: '@', '$'}}](mailto), teavitus chat'i või "Going" [FB üritusele](https://www.facebook.com/pg/Torelamangutuba/events/).

Mängutuba asub 2. korrusel. Sisenemiseks valige **2** ukse juures. Kärusid saab jätta 1. korrusele.

 * **Pannkoogihommik** toimub iga kuu esimesel neljapäeval ja kolmandal esmaspäeval!
 * **Riidest mähkmete tutvustamine** toimub iga kuu teisel esmaspäeval!
 
Kõige paremini olete sündmustega kursis, kui liitute meie [Facebooki lehe](https://www.facebook.com/Torelamangutuba/events/) ja meililistiga! 

### 5X KAART - HIND 25€

<img alt="5x kaart" src="5x-kaart.png" height="200" style="float: right; margin-top: -5em; margin-left: 1em">

Nimelise digitaalse kaardi saadame meilile. Kaart kehtib 3 kuud alates ostust ja vaid 7€ maksva ürituste korral.

# JÄRGMISED MÄNGUHOMMIKUD JA -ÕHTUD


### 05.03 (10.00-13.00) - PANNKOOGIHOMMIK
Laual suured hunnikud maitsvaid pannkooke ja erinevaid moose-määrdeid. Valikus on kahed pannkoogid - vähese suhkruga "tavalised" pannkoogid ja suhkruta kaerajahu-banaanipannkoogid!
Joogiks pakume vett, piima ja kohvi!

Osalustasu 7€ (laps+vanem, pere järgmine laps +3€)
Kohapeal saab tasuda ainult sularahas!
Palume registreerida: tore@torela.ee või pannes Facebookis üritusele "going". 


### 09.03.20 (10.00-13.00) - MÄNGUHOMMIK + riidest mähkmete tutvustamine
Mähkmed.eu tutvustab riidest mähkmeid! Kõik riidest mähkmete huvilised on väga oodatud tutvuma erinevate mähkmete liikide ja tootjate toodanguga. 
Loomulikult on kõik oodatud ka niisama mängima! 
Laual head-paremat ja kohv! 

Osalustasu: 5€, alla aastase lapsega või rasedana sissepääs TASUTA! 
Kohapeal saab tasuda ainult sularahas!
Palume registreerida: tore@torela.ee või pannes Facebookis üritusele "going"!


### 12.03.20 (10.00-13.00) - PUDRUHOMMIK
Ootame kõiki mänguhommikule mängima ja putru sööma! 
Laual head-paremat ja kohv!  

Osalustasu: 7€ (laps+vanem, pere järgmine laps+3€) 
Kohapeal saab tasuda ainult sularahas!
Palume registreerida: tore@torela.ee või pannes Facebookis üritusele "going"!


### 13.03 (11.00-13.00) - LOOVTEGEMISED 
Huviring LOOVTEGEMISED
1,5-3-aastastele
REEDETI
11.00-13.00
Juhendatud tegevus on valmis seatud kell 11.00. Sõltuvalt lastest kestab tund 30-45 minutit ning siis saab Torelasse edasi mängima jääda! 
Palume registreerida: tore@torela.ee või pannes Facebookis üritusele "going"!



### 16.03 (10.00-13.00) - PANNKOOGIHOMMIK
Laual suured hunnikud maitsvaid pannkooke ja erinevaid moose-määrdeid. Valikus on kahed pannkoogid - vähese suhkruga "tavalised" pannkoogid ja suhkruta kaerajahu-banaanipannkoogid!
Joogiks pakume vett, piima ja kohvi!

Osalustasu 7€ (laps+vanem, pere järgmine laps +3€)
Kohapeal saab tasuda ainult sularahas!
Palume registreerida: tore@torela.ee või pannes Facebookis üritusele "going". 


### 19.03 (10.00-13.00) - MÄNGUHOMMIK
Ootame kõiki mänguhommikule! Laual head-paremat näksimiseks ning kohv-tee!

Osalustasu 7€ (laps+vanem, pere järgmine laps +3€)
Kohapeal saab tasuda ainult sularahas!
Palume registreerida: tore@torela.ee või pannes Facebookis üritusele "going".


### 09.04 (10.00-13.00) - TIBUPÜHA MÄNGUHOMMIK IMBI POTTERIGA
Tähistame kevadpühi! Laulame, tantsime ja värvime mune! Mänguhommikut aitab läbi viia meie tore sõber Imbi Potter! 
Tegevus hakkab pihta 10.15 ja kestab ~30-45 minutit!
Loomulikult saab tulla ka niisama mängima, kuid siis palume tulla ~11.00-ks. 

Osalustasu: 10€ (laps+vanem, +5€ pere järgmine laps)
Kindlasti palume registreerida, kuna kohtade arv on piiratud! 
Palume registreerida: tore@torela.ee või pannes Facebookis üritusele "going" - kohtade arv on PIIRATUD!

### Märtsist PEREKOOLI vestlusringiga mänguhommikud ja -õhtud!
Üritus toimub 6 korda - teisipäeviti 18.00-20.00 ja kolmapäeviti 11.00-13.00. 

<img alt="perekool" src="perekool.jpg" height="200">

Kutsun Sind rasedate inforingi, mis on pigem soe kohtumine kui koolitundi meenutav loeng. Tassikese sooja tee kõrvale pakun kasulikku infot ja võimalust jagada oma kogemusi teiste naistega.  Emana tean, et lapse kasvatamiseks läheb teinekord vaja tervet küla, nagu Aafrika vanasõna ütleb, mistõttu soovitan soojalt luua meie tundides uusi tutvusi. Need kohtumised sobivad nii esmarasedatele kui ka neile, kes soovivad tulla vanemate lastega. Samal ajal kui emmed teadmisi omandavad, saavad lapsed mängutoas mängida. 

Informatiivne osa kestab 45 min, kokkuvõtte loengust saadame pärast tundi osalejatele e-postiga. Lisaks jagame väikeseid kingitusi kodusteks katsetusteks.

Pileti hind 12 EUR/kord või 60 EUR/6 korda.
Grupi miinimumsuurus: 6 inimest. 

Juhendaja Daisi Kuuse: Mind on alati köitnud naiselikud teemad ja lummanud see salapärane jõud, mis pealtnäha nii õrnades kehades peitub. See on andnud mulle inspiratsiooni kirjutada artikleid ja pakkuda loenguid naistelt naistele. Hetkel omandan haridust doula ehk pere- ja sünnitoetajana, et toetada naisi nende elu kõige kaunimal  ja emotsionaalsemal ajal raseduse plaaneerimise algusest kuni tundliku sünnitusjärgse perioodi lõpuni. 

1.	Rasedusaegsete füüsiliste muutustega toimetulek. 10.03, 11.03. 

Leiame vastused järgmistele küsimustele:
Millised on peamised füüsilised muutused raseduse ajal?
Kuidas enda enesetunnet parandada, et olla särav rase?
Kuidas toitumisega konkreetseid vaevusi leevendada ja mitme eest siis ikkagi süüa?
Millised on kõige lihtsamad kodused harjutused enesetunde parandamiseks?

2.	Rasedusaegsete emotsionaalsete muutustega toimetulek. 17.03, 18.03.

Leiame vastused järgmistele küsimustele:
Millised on peamised emotsionaalsed muutused raseduse ajal?
Kuidas ema emotsionaalne seisund mõjutab veel sündimata beebit?
Kuidas oma emotsioone toitumise ja eluviiside muutmise abil tasakaalustada?
Milliste koduste harjutustega end rahuliku ja õnnelikuna hoida?

3.	Loote sünnieelne õpetamine, lootega suhtlemine. Loote areng 24.03, 25.03

Leiame vastused järgmistele küsimustele:
Millist stimulatsiooni kõhubeebi tajub?
Mida räägivad uuringud loote sünnieelse õppimise kohta?
Kuidas aidata oma kõhubeebi arengule kaasa?

4.	Vaagnapõhjalihaste treening. 31.03, 01.04.

Leiame vastused järgmistele küsimustele:
Millist rolli mängivad vaagnapõhjalihased füüsilise tervise ja sünnituse seisukohalt?
Kuidas mõjutab vaagnapõhjalihaste vorm voodielu? 
Millal on õige aeg treeninguga alustamiseks?
Kuidas vaagnapõhjalihaseid õigesti treenida, millised treeningvahendid valida?
Mida veel “alumise korruse” heaks enne sünnitust teha?

5.	Intiimsus partneriga raseduse ajal ja pärast sünnitust. 07.04, 08.04

Leiame vastused järgmistele küsimustele:
Millised muutused toimuvad peresuhete dünaamikas pärast lapsevanemaks saamist?
Kas suguelu raseduse ajal on ohutu ja milliste seisundite puhul ettevaatlik olla?
Millised on naiste ja meeste levinuimad hirmud?
Kuidas lihtsate vahenditega muuta suhet lähedasemaks?

6.	Esiklapse kohanemine uues rollis.  14.04, 15.04

Leiame vastused järgmistele küsimustele:
Mida võib tunda laps, kes on saanud suureks õeks/vennaks?
Kuidas emana jagada ressursse ja armastust, et kõik (sh sa ise), saaksid piisava osa?
Kuidas ja kellelt küsida tuge, milliseid piire kehtestada?
Mismoodi aidata lemmikloomadel muutustega kohaneda?
