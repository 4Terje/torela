---
layout: home
lang: et
title: Meist
keywords: mängutuba,mängumaa,sünnipäev,ruumirent,ruumide rent
description: Mängutuba
en: /en/
ru: /ru/
priority: 1.0
---

Torela on uus ja põnev mängutuba Põhja-Tallinnas, Telliskivi ja Ristiku tänava ristmikul, Kalamaja ja Pelgulinna vahel.

Ootame kõiki mängima mänguhommikultele **aprillis igal hommikul 10.00-13.00**! Osalemissoovist teatada tore@torela.ee.
Maikuust alates on mänguhommikud esmaspäeviti ja neljapäeviti kell 10.00-13.00. Aprillikuus osalemistasu lapsevanemale ja lapsele 5€. Tänaval tasuta parkimine, sissepääs tänavapoolsest uksest, fonolukult nr 2.

Meil saab tähistada sünnipäevi, lustida mänguhommikutel ja teemaõhtutel ning sügisest saab osa võtta põnevatest huviringidest. 

Lõbutsemiseks on ruumi 185 m<sup>2</sup>.
Päris pisikestele on aiaga piiratud beebinurk ja imetavatele emadele privaatne ruum.
Üleriiete jaoks on eraldi garderoob ja ruumis on 2 tualettruumi.

Torela mänguasjad on lapsesõbralikud ja soodustavad lapse arengut. Lapsed saavad kasutada nii oma loovust kui ka tugevdada musklit.
Mängutoas saab hullata mängumajas, ronida mööda seina ja sõita ringi autodega.
Lapsed saavad ehitada kuuliradasid ja legotorne, joonistada kriitidega, luua mägesid liitreaalsuse liivakastis ja veel palju muud põnevat. 

Mängutoas on kööginurk külmkapi, ahju, pliidi, mikrolaineahju ja veekeetjaga. Köögitarvikutest on olemas presskannud, morsikannud, salatikausid, kandikud, tassid, noad, tordilabidad ja vaasid. 

Suurte söögilaudade taha mahub korraga 14 täiskasvanut ja väikeste laudade taha 14 last.
Mängutoas toimub üks pidu korraga.

Kui on soov enne pidu mängutoaga tutvuda, siis saab seda teha mänguhommikutel või leppida kokku sobiv aeg telefoni või e-posti teel.


